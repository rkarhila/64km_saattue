# 64 km saattue: Lautapeli tarpeettomista sodan tuhoista


### Anteeksipyyntö

Käännän kauheudet vitsiksi. Jos kysyt, miksi, vastaan: se on veitseni. 
Jos sinulla ei ole tätä peliä pelatessasi hauskaa, vika on minussa, pelisuunnittelijassa. 
Jos sinulla on pelkästään hauskaa, vika on sinussa. 

# Johdanto

Suuri tai rakastettu (tai ei kumpikaan) johtaja on lähettänyt sotilassaattueen suorittamaan 
sotilasteknistä operaatiota isäm maam kunniaksi vieraille maille. 
Teoriassa operaatiossa voi olla kyse denatsifikaatiosta, demokratisoinnista, demilitarisoinnista 
tai dedekolonisaatiosta, mutta käytännön toteutus on  pienyrittäjähenkistä sosialisointia.

Olette välijohdon komentajia, kontra-amiraaleja tai sadanpäämiehiä tai mitä nyt kuvittelemassamme
armeijassa onkaan. Komennatte joukkoja, jotka tuhoavat vastarinnan, ottavat mukaan sen, mikä ei 
ole liian tiukkaan kiinnitetty, ja etenevät määrätietoisesti kohti vihollisen pääkaupunkia. 
Tavoitteenne on päästä sinne ennen suurta kansallista juhlapäivää, jolloin maksetaan välijohdon bonukset.

Peli loppuu kun saattue on päässyt perille tai on juhlapäivän aika. 
Silloin maksetaan palkat ja lasketaan jäljelle jääneet rahat, ja voittaja on se, joka on saanut kerättyä eniten fyrkkaa.

Jotta peli olisi pelattava, 64 km sotilasajoneuvoja on pelkistetty 9-18 joukkokorttiin, jotka 
esittävät kolmea erityyppistä kyvykkyyttä: Panssarijoukot, mekanisoitu jalkaväki ja huoltojoukot.

Panssarijoukot koostuvat taistelupanssarivaunuista ja liikkuvasta tykistöstä: 
Ne voivat siis hyökätä sekä lähelle että kauas. 
Moderni taistelupanssarivaunu on todellinen panssaritaistelukentän tiikeri, tai ainakin osittain modernisoitu halpa kopio sellaisesta. 
Panssarihaupitsit ja erilaiset lavetit pehmittävät vihollisen taistelijat etäältä 
ja tuhoavat taistelualeen lähellä vielä majailevien siviilien mahdollisuuden ihmisarvoiseen elämään.

Kun maasto tien ympärillä upottaa raskaat ajoneuvot, tarvitaan jalkaväkeä edesauttamaan panssarien tehokasta toimintaa.
Mekanisoitu jalkaväki raportoi tulevasta maastosta ja vihollisten sijainnista ja voi huolehtia selustasta tai osallistua rynnäkköön.
Armeija marssii vatsallaan ja ajaa varaosillaan. 
Huoltojoukoilla on bensaa, ammuksia ja korjaustarpeita muun saattueen tueksi. 

Jokainen pelaaja johtaa kolmea joukkoa, yhtä kutakin näistä joukkotyypeistä. 
Kaikkien pelaajien joukot muodostavat yhdessä jonon, jonka etupää taistelee eteenpäin ja takana ryöstellään, ohitellaan, juopotellaan jne.

Jono kohtaa aina yhden vastarintakortin kerrallaan. 
Jonon etummaiset voivat rynnäköidä, taempaa tykistö voi tukea. 
Kun vastarinta on nujerrettu, vaihdetaan vastarintakortti ryöstelykortteihin. 
Kun kaikki on ryöstetty ja saattueen keskellä ei ole vahingoittuneita yksiköitä, saattue etenee seuraavalle vastarintapesäkkeelle.

# Pöydän asettelu ja pelin aloittaminen

## Korttipakat

### Alueet & vastarinta

Saattue etenee aina yhdelle uudelle alueelle kerrallaan. 
Kun aluepakka on käyty läpi, saattue on saapunut perille ja peli loppuu (Voitto!). 

_Alueita on 1.5 kertaa enemmän kuin pelipäiviä. Etenemisen olisi syytä olla hyvin rivakkaa ensimmäisinä päivinä ennen kuin joukot väsyvät ja ampumatarvikkeet loppuvat._

Sekoittakaa alue+vastarintakortit ja ottakaa niistä 12 korttia. 
Nämä 12 korttia ovat pelin alueet.
Laita loput alueet syrjään, niitä ei tarvita.

### Ryöstely

Ryöstelykortit ovat erilaisia kaupungeissa ja maaseudulla. 
Sekoita sekä kaupunkiryöstelypakka että maaseuturyöstelypakka erikseen ja laita ne saataville.

_Näistä 1/2 tuo suoraan rahaa, 1/4 jotain muuta hyötyä ja 1/4 ovat sellaisia, että ne haluaa ujuttaa toisille pelaajille._

### Ulkomainen aseapu

Aina kun joukot syyllistyvät hirmutekoihin, ulkovallat lahjoittavat tehokkaampia aseita viholliselle.
Tästä pakasta siis vedetään yksi kortti aina, kun ryöstelykortissa kerrotaan joukon tekevän hirmutekoja.
Kortti näytetään kaikille (koska lehdissäkin kerrotaan mikä valtio antaa mitäkin apua) ja se sekoitetaan yöhyökkäys-pakkaan.
Sekoita pakka ja laita se saataville.

### Yöhyökkäys

Joka yö vihollinen käy saattueen kimppuun pimeyden turvin.
Sekoita pakka ja ota sieltä 7 korttia. 
Nämä muodostavat tämän pelin yöhyökkäyspakan. 
Jätä loput saataville.
Niitä saatetaan tarvita, sillä osa yöhyökkäyksistä pyytää vetämään lisäkortteja.

_Sunnitteluperiaate: Mikä näiden julmuuden pitäisi olla, vaikea sanoa ilman pelitestausta. Jokainen hyökkäys joko vahingoittaa tai tuhoaa yhden joukon. Kuinka paljon joukot ehtivät korjata rikkinäisiä? Ajatus on, että saattueesta n. kolmasosa tai puolet pääsee perille, mutta sitä verottaa myös polttoaineen loppuminen ja päiväsaikaisten vastustajien toiminta. Ja hirmuteot tuovat tähän lisää kerrasta poikki-kortteja._

### Nautintoaineet

Kortteja merkisemään tupakkaa, viinaa ja kamaa.
Nautintoaineilla voi oikein käytettynä tehostaa joukkojen toimintaa, mutta niillä on kaikilla haittapuolensa. 
Viinan ja huumausaineiden kohdalla haittavaikutukset tulevat jo käytön aikana ja vaikutuksen jälkeen. 
Peli on niin lyhyt, että tupakan haitat eivät ehdi vaikuttaa.

## Joukkojen jako

Arpokaa pelaajavärit ja jakakaa statuslätkät sekä joukot.

Asetelkaa saattue pöytää kiertäen niin, että aloittaja (pinkki pelaaja) laittaa yhden joukon pöydälle.
Tämä on nyt jonon alku.

Sen jälkeen kukin laittaa yhden tai kaksi joukkoa kerrallaan joko jonon eteen tai taakse. 

Vaihtakaa suuntaa aina kun on tehty kokonainen kierros 
-> pelaajilla A,B,C ja D järjestys olisi siis ABCD DCBA ABCD.

### Statuslätkät ja savukkeita

Ottakaa statuslätkä jokaiselle pelaajalle. 
Tässä pidetään kirjaa ruoan, bensan ja erilaisten ampumatarvikkeiden määrästä.
Esimerkki statuslätkästä kuvassa ???.
Statuslätkille tarvitset neljä pientä esinettä merkitsemään eri tarvikkeiden jäljelläolevan varastotilanteen.
Jokaisen varustekategorian kohdalla on numero suluissa. Se on aloitusmäärä, joten laittakaa nappulat bensa-, ammus- ja ruokalaskureille aloitusmäärän osoittamaan paikkaan. 

_Suunnitteluperiaate: Mikään ei  riitä aivan loppuun asti, vaan lisää on ryöstettävä tai vaihdettava!_

Lisäksi kukin pelaaja laittaa kaksi tupakkakortia jokaiselle joukolle, statuslätkän yläreunaan joukkotyypin kohdalle.

### Joukkojen kokemustaso

Jokainen pelaaja ottaa nyt kokemustasokortit:

* 1 x märkäkorva 
* 1 x perus jamppa isäm maam toivo
* 1 x arpinaama

Kukin pelaaja asettaa jokaiselle joukolleen yhden näistä korteista. Se astetaan statuslätkän yläreunaan joukkotyypin kohdalle, siihen tupakkien päälle tai alle Kokemustasojen kuvauksen löydät kohdasta 7.3 sivulla 14 sekä lyhennelmänä itse korteista.
 
Kokemuskortteja ei tarvitse paljastaa heti. Jos kokemuskortti ei ole näkyvillä, joukko toimii kuin se olisi perus jamppoja isäm maam toivoja, Voit paljastaa kokemuskortin milloin haluat, vaikkapa kesken ryöstelyn tai hyökkäyksen valitakseksi kortilta itseäsi enemmän miellyttävän vaihtoehdon.

### 4.3 Esikähmintäkortit:
Armeija marssii vatsallaan ja komentajat rikastuvat vetämällä ruokarahoista välistä. 

Sekoita seuraavaksi esikähmintäkorttipakka. Aloita saattueen takapäästä ja jatka kohti kärkeä. Pelaaja ottaa kolme korttia esikähmintäpakasta ja pelaa niistä yhden joukolleen. Sitten pelaaja antaa jäljellä olevat kaksi korttia järjestyksessä seuraavan joukon pelaajalle (eli mahdollisesti itselleen). Tämä pelaaja ottaa pakasta yhden kortin lisää, ja valitsee taas kolmesta yhden omalle joukolleen, ja antaa jäljellä olevat taas eteenpäin.

(Pelataanko avoimesti? Sähköisillä korteilla kyllä!)

### Toimintapakan jako

Seuraavaksi jokainen pelaaja ottaa oman toimintapakkansa. Kukin pelaaja, jos ei hänen esikähmintäkortisseissaan toisin sanota, valitsee 7 korttia omista toimintakorteistaan ja laittaa ne omaan pinoonsa. Tämä on pelaajan oma toimintapakka ja pelaaja valitsee niistä joka vuoron alussa yhden kortin.

Loput toimntakortit kerätään kaikilta pelaajilta ja sekoitetaan yhteispakkaan. Yhteispakka laitetaan helposti saataville.

Nyt voitte aloittaa pelin!


# Kierros

Yksi kierros on yksi päivä. 

Päivällä nostetaan kortit ja tehdään toimintoja kierroksittain. Jokainen joukko toimii vuorollaan, alkaen saattueen kärjestä.  Kun on päästy saattueen loppuun, aloitetaan uusi toimintakierros taas kärjestä. Jatketaan kunnes mikään joukko ei enää voi tai halua toimia.

Yöllä vihollinen hyökkää: Vedetään yöhyökkäyskortteja ja katsotaan niiden aiheuttamat vahingot.

Aamulla tarkistetaan ja päivitetään jokaisen joukon tila: Väsymys, ruoka, jne. 

## Päivä: Toiminnot

### Korttien nosto

Kukin pelaaja nostaa korttinsa. Kukin pelaaja ottaa niin neljä (4) yhteispakasta. 

Jos kortteja on kädessä nyt enemmän kuin 9, pyydä valitsemaasi vierustoveria nappaamaan kädestäsi sokkona ylimenevät kortit, näyttämään muille ja asettamaan poistopakkaan.

Nyt pelaaja nostaa vielä yhden (1) kortin omasta toimintapakastaan. 

Oman toimintapakan kortit on etukäteen valittu isommasta toimintakorttikokoelmasta. Oma toimintapakka on myös tapa laskea kierroksia. Peli loppuu kun pakasta ei voi enää vetää kortteja.

### Toimintakierrokset

#### Pelaajien toiminnot

Pelaajat pelaavat toimintakortteja järjestyksessä alkaen saattueen kärjestä. Kun kaikille joukkoille on pelattu toiminto, aloitetaan uusi toimintakierros taas kärjestä. Tätä jatketaan kunnes kaikki joukot “siirtyvät sivuun”.

Toiminta tehdään julistamalla toiminto ja pelaamalla sen hinnan verran kortteja kädestä. Nämä maksuna käytetyt kortit voivat olla mitä tahansa pelaajan kädestä. Laita pelatut kortit hylkypakkaan. Toiminta voi olla jokin perustoiminnoista, tai se voi olla jossakin pelattavista korteista kuvattu toiminta.

Jos toiminnon hinta on vähintään kaksi, yhden maksukortin voi korvata nautintoainekortin käytöllä.

Ensimmäisellä toimintakierroksella toiminnan perushinta on 1 kortti.

Vaihtoehtona toiminnolle joukko voi nauttia jonkin kantamansa hyödykkeen (tupakkaa, viinaa tai kamaa). Tästä ei tarvitse maksaa, riittää että siirtää käytetyn hyödykkeen hylkypakkaan.

Jos joukko ei jollain kierroksella tee toimintaa tai nautiskele, se pistää pillit pussiin päivän osalta eikä voi enää päivän aikana toimia. Se siirtyy sivuun väylältä, ja sen voi ohittaa minkä tahansa muun toiminnon yhteydessä. Siirrä merkiksi joukko hieman sivuun jonosta.

Joukkojen perus- ja erikoistoiminnot on listattu kohdassa ....

Toimintakortit on listattu kohdassa ...

### Vastarinnan toiminto

Jos vastarintakortti ei ole vielä toiminut tämän päivän aikana, ratkaistaan sen toiminto, joka on yleensä se paras puolustus.

Kun vastarinnan toiminto on ratkaistu, käännetään kortti sivuttain muistutukseksi, että tämän päivän aikana sen toiminto on jo tehty.
Jos vastarintaa ei ole, tarkistetaan eteneekö saattue ja käännetään tarvittaessa näkyviin seuraava vastarintakortti.
Tämän jälkeen aloitetaan uusi toimintakierros saattueen kärjestä.

## Yö: selviytyminen

Yövuorolla käännetään yöhyökkäyspakasta päällimmäinen kortti ja tehdään siinä mainitus asiat. Yleensä yöhyökkäyskortissa on suora hyökkäys, mutta toisinaan siinä on vain yöunien häirintää.

Jos kyse on suorasta hyökkäyksestä, ratkaistaan sen vaikutukset hyökkäyksen kohteeseen.

Hyökkäyksen kohde ei voi nukkua. Jos se oli valmiudessa, se menettää valmiustilan ja lasketaan aamulla ei-nukkuneeksi.
Hyökkäyksen kohteen viereiset joukot edessä ja takana eivät myöskään voi nukkua. Ne voivat olla valmiudessa ja välttää lisäväsymisen. Hyvät unet -kortilla välttää tämän vaikutuksen.

## Aamu: Valmistautuminen uuteen päivään

Käydään läpi seuraavat vaiheet:

### Aamiainen

Aamiainen on päivän tärkein ateria. Vähennä jokaista joukkoa kohden yksi yksikkö ruokaa varastosta. 

Jos ruokaa on, sitä on pakko syödä. Jos ruokaa ei  ole tarpeeksi kaikille joukoille, pelaaja voi päättää mille hänen joukoistaan ruoka annetaan.
Joukot, joille ei ole ruokaa, eivät ole voinut nukkua.

### Palautuminen

Sitten päivitetään vireystila. Oliko joukko varuillaan yöllä, nukkuiko se vai pysyikö se hereillä?

Kännissä, kamoissa tai nälkäisenä ei nukuta.

Pääsääntöisesti, jos joukko nukkui yön aikana, siltä poistetaan yksi väsymysmerkki. Jos se ei nukkunut, sille lisätään yksi. Jos väsymysmerkkejä on nyt 5, joukko poistetaan pelistä.

Varuillaan oleville joukoille ei lisätä väsymysmerkkiä, mikäli niillä on jo yksi väsymysmerkki.

Jos joukko on kännissä tai kamoissa, ja sillä on vielä lisää samaa onnetonta nautintoainetta, se käyttää aamulla nautintoainekortin ja jatkaa vaikutuksen alaisena. Poikkeuksena umpituubassa eli kahden väsymysmerkin kännissä olevat joukot, jotka eivät enää jaksa tenuttaa, vaan vaihtavat kännimerkin kolmanteen väsymysmerkkiin.

Tarkemmat palautumissäännöt kohdassa ...

### Hyvät unet

Jotkin ryöstelykortit tarjoavat joukolle hyvät unet. Tällöin joukko voi poistaa kakdi väsymysmerkkiä. Tämä on ainoa sallittu tapa poistaa joukolta viimeinen väsymysmerkki!

Hyvät unet saa myös vaikka naapurijoukkoa vastaan hyökätään. Hyvät unet menetetään, jos itse joukko joutuu yöhyökkäyksen kohteeksi.

# Pisteiden keräys ja pelin loppu

Peli voi loppua kolmella tavalla:

1. Saattueessa on jäljellä enää yhden pelaajan joukkoja. Tämä on joukkuepeli, yksin ei saa jäädä pelaamaan. Hävisitte kaikki. Vähiten hävisi se, jonka joukko on jäljellä.

2. Saattue selviää juhlapäivään, mutta ei pääse perille. Bonuksia ei jaeta, palkkarahat jäävät byrokratian rattaisiin joten palkat on maksettava ryöstökassasta. Hävisitte kaikki, mutta vähiten hävisi se pelaaja, jolle jää eniten rahaa.

3. Saattue pääsee perille pääkaupungin lähelle ennen suurta juhlapäivää. Voititte pelin! Jaetaan bonukset, maksestaan palkat ja lasketaan rahat:  Todellinen voittaja on se pelaaja, jolle jää eniten rahaa. Rahaa siis pitää jäädä. Miinuksilla oleva ei voi voittaa. Onneksi olkoon voittajalle! Muut jäävät vaatimaan uusintapeliä. Heille onnea seuraavaan erään!

## Rahan kerääminen pelin aikana

Joissakin toiminnoissa ilmoitetaan niiden suorittamisesta saatava rahamäärä.

* Pyssyttely: 1 Tr. Ammusvarastojen täydentäminen mahdollistaa välistävetämisen.
* Rynnäköinti: 2 Tr. Jalkaväki saa bonukset etulinjassa olemisesta.
* Korjaaminen: 1 Tr. Uusien osien hankkiminen käytettyjen tilalle mahdollistaa välistävetämisen.

## Juhlapäiväksi perille päässeiden palkka ja bonukset

Jokainen pelaaja, jonka joukkoja on selvinnyt perille asti saaa yhteensä 5 tR käytettäväksi joukkojen palkkoihin. (Vaihtorahat omaan taskuun.) 

## Hirmutekijät

Eniten hirmutekoja tehnyt joukko korotetaan lopussa kultaisen käytöksen kunniakaartilaisiksi. Palkkio 6 tR. Tasatilanteessa palkkio jaetaan ja jakojäännös jää pankille.
